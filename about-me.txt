Mgr. Kristýna Hriciková Glattová
psycholog ve zdravotnictví a terapeut pro děti a dospělé

 

Od absolvování jednooborové psychologie na PVŠPS v Praze pokračuji i nadále v seberozvoji účastí na různých seminářích, kurzech, workshopech a přednáškách. Také mám ukončený pětiletý výcvik v daseinsanalytickém směru, a i v tomto se zdokonaluji pod supervizí. Ve volných chvílích se věnuji sportovní kynologii se svým belgickým ovčákem, ráda čtu, poslouchám hudbu, cestuju a celkově se rozvíjím. Jsem také manželkou a mámou malého syna, což je pro mě naplňující ze všeho nejvíce.

Ve své Bc. práci jsem se věnovala „Psychopatologickým jevům se zaměřením na schizofrenii“. V Mgr. práci pak tématu „Vliv narození prvního na dítěte na vzájemný vztah jeho rodičů“.

V současné době působím jako psycholog ve zdravotnictví ve Fakultní nemocnici v Ostravě na klinice dětského lékářství. V rámci specializačního vzdělavání  se také připravuji na atestaci z klinické psychologie.

Terapeuticky pracuji pod supervizí (PhDr. Marek Hošek / individuál MUDr. Michal Kryl). V rámci specializačního vzdělávání v oboru klinické psychologie pracuji pod vedením Mgr. Marcely Kvardové.